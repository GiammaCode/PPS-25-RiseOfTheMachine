---
layout: default
title: Retrospettiva
nav_order: 7
---

# Retrospettiva
I documenti relativi alle varie iterazioni (sprint), compresi quelli di pianificazione e retrospettiva,
sono consultabili nelle varie pagine di backlog
In questa sezione vogliamo condividere un’analisi retrospettiva del processo di sviluppo del progetto, 
descrivendone l’evoluzione, i punti di forza e le difficoltà incontrate.

## Processo di sviluppo
### Daily Meeting
Durante il primo e il secondo sprint abbiamo adottato un processo che prevedeva daily meeting regolari.
Questi incontri si sono dimostrati particolarmente efficaci per supportare un design incrementale e mantenere 
un buon coordinamento tra i membri del team. Ogni riunione veniva accompagnata da un breve verbale, utile per
tracciare le decisioni prese.
Con il progredire del progetto e l’evoluzione dell’organizzazione del gruppo, i daily meeting sono stati
progressivamente ridotti: la frequenza degli incontri è diminuita a favore di un confronto più informale e continuo, 
favorito dalla disponibilità e flessibilità dei componenti. Questo cambio non ha compromesso la qualità della 
collaborazione, grazie alla possibilità di confrontarci frequentemente e alla dimensione contenuta del team, che ha 
reso superflua un’organizzazione troppo rigida.


### Feature Branch & Pair Programming
Abbiamo adottato un approccio Agile leggero, focalizzato sulla produttività e sull’efficienza comunicativa. L’uso dei
feature branch su GitHub ci ha permesso di mantenere un buon controllo delle modifiche, lavorare in modo asincrono e
documentare le evoluzioni del codice in modo tracciabile.
Allo stesso tempo, molte delle funzionalità sono state sviluppate tramite sessioni vocali collaborative su Microsoft 
Teams, assimilabili a momenti di pair programming. Questo tipo di interazione ha garantito rapidità decisionale e 
condivisione continua, particolarmente utile in un gruppo ristretto come il nostro, dove la comunicazione diretta è 
risultata più efficace rispetto a processi formali e burocratici.
In sintesi, abbiamo trovato un equilibrio tra struttura e agilità, evitando carichi organizzativi inutili e 
privilegiando strumenti semplici e momenti di confronto efficaci.

## Commenti finali
Il gruppo ha riconosciuto come il linguaggio Scala si presti in modo naturale a una metodologia di sviluppo Agile. 
La ricchezza delle sue astrazioni, unite a una forte espressività, ha favorito un processo iterativo basato su 
refactoring costanti e scelte progettuali eleganti.
Nel complesso, siamo pienamente soddisfatti del lavoro svolto. Abbiamo raggiunto gli obiettivi prefissati e 
sfruttato appieno le ore di progetto assegnate. Nonostante ciò, il gruppo si è dichiarato motivato e disponibile a 
proseguire con lo sviluppo di funzionalità opzionali o miglioramenti futuri.
